Björt framtíð er róttækur jafnréttisflokkur með feminískar áherslur. Björt framtíð hefur sýnt það í verki með því m.a. að konur eru tveir þriðju af framvarðarsveit flokksins. Af þeim eru tvær konur fyrsta kynslóð innflytjenda. Björt framtíð telur mikilvægt að raddir ólíkra hópa samfélagsins ekki bara heyrist, heldur að þessir hópar hafi tækifæri til að koma að ákvarðanatöku um framtíð íslensks samfélags. Í vinnu sinni á alþingi og í ríkisstjórn hefur Björt framtíð sýnt að jafnrétti til þátttöku í samfélagi fyrir alla sé afar mikilvægt t.d. með áherslu sinni á málefni fatlaðra, kvenna, hinsegin fólks, innflytjenda og flóttamanna. Björt framtíð telur að kynbundið ofbeldi sé alvarlegt mein í íslensku samfélagi og hefur sýnt það í verki með frumvörpum sínum t.d. varðandi hefndarklám, en ekki síst með því að taka alvarlega þá leyndarhyggju sem átti sér stað innan ríkisstjórnarsamstarfs varðandi kynbundið ofbeldi að flokkurinn sá ástæðu til þess að slíta ríkisstjórnarsamstarfi vegna þess. Björt framtíð telur að kynbundinn launamunur sé ólíðandi og telur að allar opinberar ákvarðanir skuli taka tillit til kyns og áhrifum ákvarðana á ólíka hópa samfélagsins. Jafnrétti kynja tekur ekki einungis til kvenna heldur er mikilvægt að huga að öllum kynjum. Þess vegna telur Björt framtíð að það sé  t.d. mikilvægt að jafna aðstæður lögheimilisforeldra og umgengisfoldeldra. Jafnrétti er grunnstef í hugmyndafræði, aðgerðum og athföfnum Bjartar framtíðar
